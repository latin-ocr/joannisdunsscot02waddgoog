2 PRAEFATIO

praestat, et commoda de Scholio in Scholium explicatio subjecta Lecto·
rem continet, ne longius excurrendum esset.

Deinde secundum cujusque Scholii materiam, per paragraphos varios
percurri, singulis propriam expositionem subjiciens, et initia singulo-
rum littera cursiva adnotavi, ut etiam lectorem non oporteat divagari,
sed in promptu occurrat, quod compendio exquirit.

Tertio, ne commentarii stylum perverterem, aut praescriptum tran-
silirem, visum est controversias omneS, quae vel cum haereticis, vel in
Schola inter Theologos agitantur, ad ipsum textum Doctoris, in quo
ipsius resolutio magis expresse occurrit, revocare, ne si in diversum
tractatum referrentur sub variis titulis, in molem excrescerent, et non
tam expositioni textuS, quam differenti arg1.1mento, et repetitioni
inutili ejusdem doctrinae, quod superfluum esset. Deinde, aliquas etiam
quaestiones et dubia adjeci ad completum tractatum spectantia, quae in
terminis non disserit Doctor,quamvis resolutio principiis ejus inhae-
reat, et communi stylo in Scholis agitantum ubi autem nulla occurrit
controversia aut obscuritas in ipso textu, sed communis et recepta
doctrina per recapitulationem, dicta Doctoris breviter subjicio; quod
aliquando etiarn in controversiis praestare oportuit, vel remittendo
tractatum in alium locum, in quo magis ex instituto disserit Doctor,
vel etiam quando variae opiniones circa idem occurrunt, quibus respon-
dendum est, neque claritati aliter consuli potest.

Quarto, eam rationem interpretandi Doctorem secutus sum, quae vel
magis ex textu milii congrua occurrit, vel quae magis communi sensui.
tam nostrorum quam aliorum, est consona.. Quod si aliquando mihi
occurrat diversa interpretatio, ita inhaereO, ut aliorum non contem-
nam, sed hinc inde ad utriusque scopum principia, quantum licet, dedu-
co, ut penes lectorem sit electio. Quando autem inter ipsos Doctoris
discipulos aliqua est-differentia, ut plurimum sequor judicium Illustris·
simi Cavelli in Scholiis, cujus doctrinae et ingenio plurimum confidO, si
aliunde non occurrat reconciliationis fundamentum, aut ratio probabi-
lis, quae utramque interpretationem foveat, quin etiam controversias

cum aliis Scholasticis, quantum licet, aufero, quae magis verbis quam -
principiis inhaerent.

Quinto, mei instituti fuit totum opus duobus tornis comprehendere,
sed non licuit, quia et opus ipsum tam ex textu Magistri, quam Do-
ctoris excrescit, et magna copia modernorum scriptorum, et crebra
impugnatio adversus principia vel placita Doctoris, et sententiam, ad
singulos pene passus remoram injecit, ut necessario fuerit subsisten-
dum et insistendum longiori tractatu et circuitu ; nam et primus tomus
complectens tractatum de Sacramentis in genere, de Baptismo, Confir-
matione et Eucharistia, ultra distinctionem decimam tertiam nequivit
protrahi. Secundus tomus incipit a distinctione decima quarta, et com-
plectitur tractatum de Poenitentia‚ ,lustitia et dure, extrema Unctione
et Matrimonio, et terminatur distinctione quadragesima secunda. Ter-
tius autem tomus reliquas octo distinctiones de Beatitudine et poenis,

 

 

